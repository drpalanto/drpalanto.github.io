---
layout: page
title: "Disturbi Cranio-Cervico-Mandibolari"
permalink: /servizi/disturbi-cranio-cervico-mandibolari/
cover: disturbi-cranio.jpg
description: "La terapia dei disturbi cranio-cervico-mandibolari dopo una accurata e approfondita analisi permette di curare i disturbi provocati da problemi muscolari, nervosi e articolari dell'articolazione temporo-mandibolari, che molto spesso provocano con grande sorpresa del paziente una sintomatologia satellite non localizzata: cefalea, dolori alla schiena, all'orecchio, acufeni, vertigini."
---

La terapia dei disturbi cranio-cervico-mandibolari dopo una accurata e approfondita analisi permette di curare i disturbi provocati da problemi muscolari, nervosi e articolari dell'articolazione temporo-mandibolari, che molto spesso provocano con grande sorpresa del paziente una sintomatologia satellite non localizzata: cefalea, dolori alla schiena, all'orecchio, acufeni, vertigini.

Sempre più persone lamentano cefalee muscolo-tensive, algie dentali, acufeni, capogiri, dolori irradiati al viso, al collo, alle spalle, bruxismo, scrosci e click dell’articolazione temporo-mandibolare. Le cause di questi disturbi sono da ricercare in alterate condizioni dentarie, interferenze articolari, traumi, spasmi muscolari secondari e cause di natura psicogena e in generale a problematiche di tipo ansioso. 
Recenti studi asseriscono che i disordini cranio-cervico-mandibolari (d.c.c.m.) rappresentano patologie non solo circoscritte alle arcate dentali, ma anche al distretto cranico e cervicale che si ripercuotono sull’intero sistema posturale causando, a lungo termine, disturbi a distanza apparentemente non correlati (es. lombalgie).

Inoltre, studi epidemiologici rivelano che oltre il 70% della popolazione ha un’associazione statisticamente significativa tra segni e sintomi disfunzionali a livello mandibolo-cranico e sindromi neurologiche (es. cefalee) e ortopediche (es. scoliosi) proporzionale al crescere del grado di severità della patologia cranio-mandibolare.

 I d.c.c.m. riconoscono un’eziologia multifattoriale e pertanto richiedono un approccio globale e multidisciplinare.

L’approccio terapeutico è mirato al recupero di un nuovo assetto cranio-cervico-mandibolare che riporti armonia all’intero sistema corporeo soddisfando condizioni di equilibrio bilaterale articolare e muscolare. I trattamenti fisioterapici sono volti ad aumentare la mobilità articolare, favorire l’allungamento muscolare, migliorare la simmetria, aumentare l’afflusso di sangue e diminuire il tono muscolare. Da ciò ne deriva un miglioramento della sintomatologia dolorosa.
Per raggiungere tali obiettivi il fisioterapista agisce con manovre di allungamento miofasciale, trattamento manuale sui tessuti, kinesiterapia e trattamento dei trigger points.

Allorchè ve ne fosse bisogno, è possibile associare terapie fisiche strumentali (es. tecarterapia, ultrasuono dell’articolazione temporo-mandibolare) volte alla risoluzione dell’infiammazione e del dolore. La durata e l’intensità delle sedute di fisioterapia diminuiranno in misura inversamente proporzionale ai risultati raggiunti. Poiché alcuni pazienti con questi disturbi possono essere già in cura con apparecchi ortodontici o bite è utile anche che essi vengano educati ad una corretta igiene posturale volta ad evitare recidive.
