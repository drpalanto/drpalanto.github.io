---
layout: page
title: "Osteopatia"
permalink: /servizi/osteopatia/
cover: osteopatia.jpg
description: "L'osteopatia è una medicina olistica non convenzionale che utilizza le sole mani come strumento di diagnosi e cura."
---

## COS'È L'OSTEOPATIA
L'osteopatia è una medicina olistica non convenzionale che utilizza le sole mani come strumento di diagnosi e cura. Attraverso piccoli aggiustamenti (manipolazioni) stimola le proprietà auto-guaritrici del corpo. Studia l'individuo nel suo complesso e non si accontenta di risolvere il sintomo ma va alla ricerca della causa di ogni sofferenza che può trovare la sua localizzazione anche in un'altra zona rispetto a quella del dolore. Ideata da un medico americano Andrew Taylor Still (1828-1917), l'Osteopatia si basa su pochi e semplici principi e grazie ai principi su cui si basa interviene su persone di tutte le età a partire dal neonato.

### AUTOREGOLAZIONE
È il primo principio.La vita, oltre ad avere un potere straordinario di perpetuarsi nel tempo e di riprodursi, ha anche la capacità o il potenziale di auto-proteggersi contro vari tipi di aggressioni. Relativamente a questo principio, definito anche principio di autoguarigione, Still afferma che il corpo contiene in se stesso tutti i mezzi necessari ad eliminare e prevenire le malattie. Ciò accade, a condizione che i sistemi di autoregolazione siano liberi di funzionare correttamente, che non si abbia cioè alcun ostacolo sulle vie della nutrizione tissulare e dell'eliminazione delle scorie.

### LA REGOLA DELL'ARTERIA E' ASSOLUTA
Uno stato di salute ottimale, passa attraverso una buona circolazione dei liquidi corporei: i sistemi arterioso, venoso e linfatico devono adempiere alle loro funzioni di scambio ed impedire ogni accumulo di scorie.

### L'UNITÀ DEL CORPO
L'idea che il corpo sia un'unità è manifestata dal fatto che, nello stato di salute, tutte le parti funzionano in equilibrio nel contesto dell'intero organismo. L'individuo è visto nella sua globalità cioè un sistema composto da muscoli, strutture scheletriche e organi interni, che trovano il loro collegamento nei centri nervosi della colonna vertebrale. L'organismo funziona come un'entità dinamica e indivisibile dove ogni parte costituente la persona, (psiche inclusa), è dipendente dalle altre e il corretto funzionamento di ognuna assicura quello dell'intera struttura: il benessere.

### LA STRUTTURA GOVERNA LA FUNZIONE
La perfezione di ogni funzione è legata alla perfezione della struttura portante: se tale equilibrio è alterato, ci si trova di fronte a una disfunzione osteopatica, caratterizzata da una zona corporea in cui è andata persa la corretta mobilità. L'organismo reagirà a tale disequilibrio, creando delle zone di compenso e di adattamenti corporei non favorevoli al benessere generale dell'organismo. Tale adattamento è dovuto anche all'influenza che un'alterazione strutturale può avere sulla fascia o sul tessuto connettivale. L'originalità del concetto osteopatico è di aver capito il fatto che la struttura influenza la funzione non solo localmente, ma anche a distanza. Ad esempio, in medicina, è infatti risaputo che una disfunzione o una discinesia biliare possono provocare un dolore a livello della spalla destra. Se questa discinesia non viene curata , il dolore alla spalla si può "cronicizzare" e divenire una pseudo periartrite scapolo-omerale, con manifestazioni dolorose di irrigidimento da auto-protezione. Ecco l'importanza, quindi di risalire alla causa del sintomo per potere beneficiare della cura nel tempo ed evitare, di conseguenza, altre disfunzioni concatenate. La vita dell'uomo è governata dal principio infallibile della relazione fra causa ed effetto.

### LA VITA E' MOVIMENTO
Questa metafora spiega gli obiettivi e le basi del pensiero e del trattamento osteopatico. Se l'osteopata riesce a migliorare il movimento e l'elasticità dei tessuti nella loro interazione, crea i presupposti per una vita sana.

### CAMPI DI APPLICAZIONE
Poiché l'osteopatia riequilibra le funzioni vitali e agisce con uno scopo curativo ma soprattutto preventivo, le **indicazioni per un trattamento osteopatico** sono molto ampie e indicate per tutte le fasce di età.

Il campo d’azione dell’Osteopatia **esclude** tutte le lesioni anatomiche gravi, ma anche tutte le urgenze mediche. In questi casi, non si tratta più di cercare il “punto debole” che ha permesso l’instaurarsi della malattia, ma di agire urgentemente, poiché la patologia in causa non può più essere combattuta con le sole difese dell’organismo. **L’Osteopatia non può guarire le malattie degenerative, le malattie genetiche, le malattie infettive e/o infiammatorie, le fratture.** Tuttavia, anche se l’osteopatia non può avere un’azione su queste affezioni, può avere un’azione sulle conseguenze, in particolare il dolore, con la liberazione delle tensioni delle strutture.
